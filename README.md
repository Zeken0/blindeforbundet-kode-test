# Kodeintervju

Vi benytter hovedsakelig React og NextJS for vår frontend kode, dersom du velger et annet rammeverk til å løse oppgaven vil vi hovedsakelig fokusere på det som er relatert til universell utforming (UU) i gjennomgangen. Merk at oppgaven kan løses uten bruk av rammeverk. En tilleggsopplysning er at omtrent 60% av besøkende på tvers av blindeforbundet.no tjenester og nettsider, bruker mobil

Se på HTML-en som en grov skisse og du står fritt til å endre denne, men det er fint om innholdet og skjemafeltene blir med. Du må gjerne omformulere tekst/labels hvis du ønsker det.

Det viktige for oss er å se god universell utforming i løsningen av oppgaven, så dersom selve skjemafeltene tar mye tid, kan felt under e-post og telefon utgå. Du trenger ikke å poste dataene fra skjemaet noe sted, men forklar gjerne hvordan dette kan gjøres.

- Gjør koden semantisk
- Lag et design som tydeliggjør hovedoppgaven til skjema.
- Fokuser på tilgjengelighet
- Legg til validering av skjema
- Merk at felt for fødselsnummer først trenger å bli synlig når en velger «Ja» på skattefradrag

### Universell utformings-tips:

- God nok kontrast
- Farge alene er ikke nok for å formidle informasjon som er relevant for brukeren
- Interaksjonselementer må være visuelt tydelige og må kunne nåes ved bruk av tastaturnavigasjon/skjermleser
- Alle felter i skjema må ha en tekst-label
- Bruker må få klar og tydelig feedback som også må fungere med tastaturnavigasjon/skjermleser
- Bilder og annet medieinnhold må ha tekst-alternativ, unntaket er gjerne elementer som er ment som ren dekorasjon

## Innlevering:

Send oss en lenke til ditt løsningsforslag på Github (eller en zip-fil) til terje.mork@blindeforbundet.no, i løpet av torsdag 1. september.

## Gjennomgang:

- Gi oss beskjed dersom du ikke tar med egen maskin, så du får låne en av oss
- Vis endelig resultat i nettleser
- Presenter din løsning til oppgaven basert på punktene over
